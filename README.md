# EcoPlefsi
Miniature of an autonomous and zero emission Container Cargo Ship

Ρίξτε μια ματιά γύρω σας. Ίσως τρώτε μια μπανάνα, πίνετε καφέ ή κάθεστε μπροστά στον υπολογιστή σας και κάνετε ένα διάλειμμα για να διαβάσετε αυτό το κείμενο. Πιθανότατα, όλα αυτά, όπως και το smartphone, το ψυγείο και σχεδόν κάθε άλλο αντικείμενο στο σπίτι σας, φορτώθηκαν κάποτε σε ένα μεγάλο εμπορευματοκιβώτιο σε άλλη χώρα και ταξίδεψαν χιλιάδες χιλιόμετρα μέσω πλοίων που διασχίζουν τον ωκεανό πριν φτάσουν τελικά στο σπίτι μας. Σήμερα, υπολογίζεται ότι το 90% των παγκόσμιων εμπορευμάτων μεταφέρεται με πλοία, με το 60% αυτών, συσκευασμένα σε μεγάλα ατσάλινα δοχεία. Συνολικά δηλαδή, περίπου 14 τρισεκατομμύρια ευρώ ετησίως από τα παγκόσμια αγαθά περνούν λίγο χρόνο μέσα σε ένα μεγάλο μεταλλικό κουτί.
Σκεφτείτε τι συνεπάγεται αυτό σε κόστος εργατοωρών και καυσίμων, κόπο ανθρώπινου δυναμικού στη θάλασσα και μόλυνση στο περιβάλλον. Χιλιάδες τόνοι καυσίμων εκπέμπουν ρύπους για τη διακίνηση των εμπορευματοκιβωτίων στη θάλασσα συμβάλλοντας καθοριστικά στην παγκόσμια μόλυνση.
Με την ομάδα μας μελετήσαμε και κατασκευάσαμε (σε μοντέλο) ένα πρωτότυπο και καινοτόμο πλοίο. Αυτό μεταφέρει εμπορευματοκιβώτια και είναι αβύθιστο σε οποιεσδήποτε καιρικές συνθήκες, πλέοντας αυτόνομα χωρίς την ανάγκη καπετάνιου και προσωπικού. Επίσης, ταξιδεύει χωρίς χρήση καύσιμης ύλης, αφού αξιοποιεί τον αέρα, τα υποθαλάσσια ρεύματα και τον ήλιο ως πηγές ενέργειας. Το πλοίο μας είναι ασφαλές και σε περίπτωση πειρατείας, καθώς μπορεί να καταδύεται και να αναδύεται αν απειληθεί ή αν προβλέψει σύγκρουση με άλλο πλοίο.
Το EcoPlefsi, όπως ονομάσαμε το αυτόνομο οικολογικό φορτηγό πλοίο μας, έχει διαστάσεις περίπου 705010 μέτρα και έχει δυνατότητα μεταφοράς 120 εμπορευματοκιβωτίων. Φορτώνεται εύκολα και γρήγορα τακτοποιώντας μόνο του τα εμπορευματοκιβώτια εσωτερικά του και ξεφορτώνεται επίσης εύκολα φέρνοντάς τα με τη σειρά στο σημείο παραλαβής τους. Το βασικότερο όμως χαρακτηριστικό του είναι η μεταφορά όλων των προϊόντων στον προορισμό με σχεδόν μηδενικό οικολογικό αποτύπωμά!
